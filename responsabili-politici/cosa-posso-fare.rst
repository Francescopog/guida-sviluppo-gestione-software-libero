.. _cosa-posso-fare:

Cosa posso fare
---------------

Per sostenere l’innovazione descritta e aumentare l’utilizzo di
soluzioni open source, un policy maker può agire realizzando le seguenti
azioni:

a. Includendo espressamente l’open source nella strategia tecnologica
   dei documenti di programmazione del suo ente. Il modello di riuso
   deve essere visto non solo come un adempimento legislativo ma come il
   punto di partenza per generare delle opportunità di innovazione per
   il singolo ente e per l’intero sistema Paese.

b. Adottando le norme del CAD con una delibera per cui lo sviluppo di
   software nel suo ente sia incentrato sull’open source, al fine di
   ottenere i benefici descritti in questa guida.

c. Incentivando i tecnici a collaborare apertamente a progetti open
   source di interesse per il suo ente.

d. Incentivando l’acquisizione di personale tecnico con competenze
   legate all’open source.

e. Incentivando i funzionari ad utilizzare apertamente forum.italia.it
   come strumento di confronto e condivisione.
