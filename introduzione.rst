Introduzione
============

`Developers Italia <https://developers.italia.it>`__ è la community
degli sviluppatori e delle sviluppatrici software che progettano e
realizzano i servizi pubblici digitali italiani.

Questa guida è una raccolta di buone esperienze utili a supportare le
organizzazioni pubbliche nello sviluppo e nella gestione del software e
delle politiche ad esso connesse. Chiunque sviluppi o gestisca software
per scopi pubblici può utilizzare questo documento per realizzare
servizi pubblici di alta qualità a un costo minore, il cui sviluppo
presenti meno rischi sia in termini operativi che di lock-in, nel
rispetto dei principi di *economicità e di efficienza, tutela degli
investimenti, riuso e neutralità tecnologica* (art. 68 del CAD).

In questa guida vogliamo fornire una panoramica, e ci soffermeremo in
particolare sui seguenti aspetti:

-  migliorare le relazioni con i fornitori

-  conoscere i modelli di business del software libero e capire come
   aiutano la Pubblica Amministrazione

-  le migliori tecniche per sviluppare software

-  strumenti di gestione del software per migliorare i servizi pubblici

-  sviluppare basi di codice che possono essere riutilizzate in contesti
   diversi e gestite in modo collaborativo

-  ridurre il debito tecnico e il tasso di fallimento del progetto

-  avere un controllo più granulare e la capacità di prendere decisioni
   sui propri sistemi IT

Protagoniste di questo documento sono le Pubbliche Amministrazioni e le
buone pratiche che abbiamo imparato insieme a loro nelle nostre attività
di supporto. Per questo motivo la guida è strutturata secondo capitoli
specifici dedicati proprio ai diversi profili professionali che
potrebbero averne bisogno: i responsabili politici, gli amministratori
pubblici e gli sviluppatori dei servizi pubblici.

Questa guida è dunque rivolta a tre categorie principali ed ogni
capitolo riflette questa molteplice natura con sezioni dedicate. :

-  | **responsabili politici:** soggetti coinvolti nella definizione
     delle politiche e delle regole che vengono applicate nello sviluppo
     di servizi e soluzioni software per la pubblica amministrazione.
   | Tendenzialmente sono soggetti meno interessati agli aspetti
     tecnologici delle soluzioni realizzate, ma allo stesso tempo sono
     coloro che definiscono le priorità e gli obiettivi dei progetti.

-  **amministratori pubblici:** responsabili delle amministrazioni
   pubbliche che gestiscono i progetti e garantiscono il rilascio in
   termini di tempi e costi, si relazionano con gli stakeholder e sono
   responsabili del servizio una volta rilasciato.

-  **sviluppatori:** si occupano di creare il software libero che
   implementa i servizi. Solitamente hanno profili molto tecnici e hanno
   un impatto diretto sul rilascio dei servizi.

Lo abbiamo già detto, ma ci piace sottolinearlo nuovamente: il nostro
intento è quello di supportare concretamente ed operativamente le
Pubbliche Amministrazioni italiane a districarsi in un contesto nuovo e
complesso, offrendo soluzioni pratiche apprese sul campo invece che
liste di norme ed adempimenti. Queste soluzioni sono studiate per
massimizzare la semplicità e l’efficacia in termini di creazione di
ecosistemi aperti.

In altre parole, in questa guida abbiamo provato a fondere l’expertise e
la conoscenza di Open Source degli esperti del DTD con l’importante
esperienza e i bisogni di un amministratore pubblico.

.. toctree::
  :maxdepth: 3
  :caption: Indice dei contenuti

  introduzione/il-software-della-pubblica-amministrazione.rst
