I vantaggi del modello open source
----------------------------------

L’open source offre un modello di sviluppo migliore sia per le
organizzazioni pubbliche che per le società private. È un'alternativa al
tradizionale approvvigionamento di software, che aumenta il controllo
locale e le opportunità di mercato.

Progettato sin dall'inizio per essere aperto, adattabile e che
garantisca la portabilità dei dati, il software può essere sviluppato da
personale interno all’amministrazione o da fornitori esterni. Il modello
*open source* permette alla pubblica amministrazione di cambiare
fornitore se necessario senza dover ricominciare il processo di sviluppo
dal principio e aumenta le opportunità di apprendimento e controllo
pubblici, consentendo la collaborazione su moduli funzionali più
piccoli, facilitando in tal modo l'offerta pubblica per le piccole e
medie imprese del territorio. Le pubbliche amministrazioni possono
utilizzare i propri processi di acquisto del software per stimolare
l'innovazione e la concorrenza nella loro economia locale.

Questo può essere visto come un investimento che porta alla futura
crescita economica del sistema Paese: nel tempo saranno sempre più
necessari nuovi fornitori a causa della crescente domanda di tecnologia.

Il software *open source* può essere utilizzato e sviluppato da team di
sviluppo interni permanenti, appaltatori o fornitori in outsourcing.
Inoltre, i fornitori delle organizzazioni pubbliche possono includere
l’open source nelle loro offerte per contratti.

Per utilizzare codice open source esistente è necessario specificare nel
budget e in fase di definizione del progetto che la nuova soluzione
utilizzerà tale base di codice. Per incoraggiare un approccio innovativo
all'adattamento del software open source al proprio contesto è possibile
descrivere il servizio o il risultato direttamente nel contratto.
