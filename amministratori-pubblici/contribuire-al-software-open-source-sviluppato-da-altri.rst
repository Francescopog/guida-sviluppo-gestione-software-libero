.. _contribuire-al-software-open-source-sviluppato-da-altri-1:

Contribuire al software open source sviluppato da altri
-------------------------------------------------------

.. _relazioni-con-i-maintainer-del-software-1:

Relazioni con i maintainer del software
=======================================

Utilizzare, ed eventualmente, contribuire, al codice open source
disponibile è una pratica molto frequente soprattutto in tutti i casi di
riuso, fortemente agevolati dal modello di riuso descritto dal CAD.

Di fronte a un’esigenza di un componente o di un applicativo per la
propria organizzazione, si agisce solitamente secondo questo schema:

1. analizzare l’esigenza dell’applicativo o del componente software di
   cui si ha bisogno

2. valutare se valga la pena svilupparlo internamente da zero o se possa
   convenire partire da qualche OSS già esistente

3. nel caso di sviluppo partendo da un OSS esistente, lavorare sul
   codice integrando e sviluppando la soluzione già rilasciata

4. a questo punto è possibile decidere se mantenere un fork con il
   codice modificato o se invece sia preferibile fare una pull request
   sul repository OSS di partenza

In seguito valuteremo il caso in cui si decida di partire da una
soluzione OSS esistente e quindi si voglia effettuare una pull request
con le evoluzioni realizzate. Questa soluzione rappresenta la via
preferibile in quanto permette da un lato di abbattere (in termini di
TCO) il futuro costo di manutenzione del software realizzato e
dall’altro perché in questo modo si allargherà la *user base* della
soluzione software customizzata.

Quando si prosegue al riuso di un software è bene contattare e segnalare
il riutilizzo ai maintainer del software stesso che possono fornire
suggerimenti e consigli su come implementare una soluzione che utilizzi
il software e possono dare indicazioni circa la struttura architetturale
e l’organizzazione del codice da seguire nel caso si vogliano effettuare
dei contributi.

In caso di scoperta di un problema di sicurezza, in particolar modo, è
importante effettuare una segnalazione tempestiva ai maintainer del
codice in maniera privata per permettere loro di correggere la
vulnerabilità in tempi brevi e informare gli altri utilizzatori del
software della necessità di aggiornamento.

Riutilizzo
==========

Il riutilizzo di una soluzione software open source, può avvenire
liberamente per gli scopi e con le modalità descritte nella licenza
applicata al software stesso. In caso di riutilizzo l’unico legame
formale tra cedente e acquirente della soluzione è rappresentato dalla
licenza software applicata alla soluzione.
