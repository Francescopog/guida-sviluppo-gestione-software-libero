Norme per l’acquisizione di software per la Pubblica Amministrazione
====================================================================

L’acquisizione di software per la pubblica amministrazione segue il
processo descritto nell’\ `articolo
68 <https://docs.italia.it/italia/piano-triennale-ict/codice-amministrazione-digitale-docs/it/v2017-12-13/_rst/capo6_art68.html>`__
del Codice dell’Amministrazione Digitale.

In sintesi, una PA per acquisire software deve effettuare una
valutazione comparativa tra le soluzioni disponibili. Le alternative
possono essere:

-  riuso di una soluzione già disponibile, sviluppata e messa a
   disposizione da un’altra PA;

-  riuso di una soluzione open source sviluppata da terzi;

-  sviluppo di una nuova soluzione utilizzando sviluppatori interni alla
   PA;

-  sviluppo di una nuova soluzione su commissione a un fornitore
   esterno.

-  sviluppo ex-novo di una soluzione.

Nel caso in cui la PA decida di acquisire software in licenza o di
svilupparne uno nuovo (vale a dire nel caso in cui non sfrutti il riuso
di una soluzione già disponibile o di un software open source di terze
parti) deve motivare tale scelta attraverso la redazione di una
valutazione comparativa scritta. Il software commissionato o sviluppato
deve quindi obbligatoriamente essere rilasciato come open source per
favorirne il riuso da parte di altre amministrazioni.

`Il catalogo di Developers
Italia <https://developers.italia.it/it/software>`__ è centrale a questo
processo di pubblicazione e riuso di software, facilitando le operazioni
di inserimento di nuove soluzioni da parte delle pubbliche
amministrazioni e di consultare le soluzioni già messe a disposizione.

Nel seguito sono descritte nel dettaglio la **fase di sviluppo** e la
**fase di riuso** di software evidenziando in particolare le interazioni
che avvengono con il catalogo.

Diagramma esemplificativo della **fase di sviluppo**:

1. La PA “A” decide di sviluppare un ipotetico software “Imago” da zero
   e lo commissiona ad uno sviluppatore (interno o tramite appalto).

2. La PA “A” acquisisce la completa titolarità di quanto sviluppato.

3. La PA “A” incarica lo sviluppatore di pubblicare il codice sorgente
   completo della soluzione con licenza aperta, durante o al termine
   della lavorazione, su uno strumento di code hosting.

4. `Il software viene “registrato” su Developers Italia, la piattaforma
   centrale. <https://developers.italia.it/it/riuso/pubblicazione>`__

|image0|

Diagramma della **fase di riuso**:

1. La PA “B”, durante la valutazione comparativa, cerca su Developers
   Italia un software a riuso adatto alle proprie esigenze e trova
   “Imago”.

2. La PA “B” scarica liberamente il software dallo strumento di code
   hosting della PA “A” e lo valuta in autonomia. Se vuole, contatta la
   PA “A” per avere informazioni.

3. La PA “B” incarica uno sviluppatore di personalizzare il software,
   installarlo, mantenerlo, e formare il proprio personale.

4. Il software, se personalizzato, dovrà essere pubblicato sulla propria
   piattaforma di code hosting e registrato all’interno di Developers
   Italia.

|image1|

In generale, rispetto a questo modello di riuso possiamo sottolineare
che le Pubblica Amministrazioni “A” e “B” **non devono neppure
contattarsi.** La licenza aperta regola le condizioni di utilizzo del
software. Il software può essere scritto da uno sviluppatore e
personalizzato da un altro, questo elimina i vincoli e i “lock-in”. La
parte tecnica di pubblicazione è sempre demandata agli sviluppatori
poiché tecnicamente è parte integrante del processo di sviluppo. Questo,
quindi, è un sistema efficiente e a basso costo.

.. |image0| image:: /media/image4.png
   :width: 3.2984in
   :height: 3.22396in
.. |image1| image:: /media/image3.png
   :width: 4.02083in
   :height: 3.93685in
